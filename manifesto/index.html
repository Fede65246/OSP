<!DOCTYPE html><html lang="en-gb"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Manifesto - Officina Saperi Potenziali</title><meta name="description" content="In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine&hellip;"><meta name="generator" content="Publii Open-Source CMS for Static Site"><link rel="canonical" href="https://fede65246.github.io/OSP/manifesto/"><link rel="alternate" type="application/atom+xml" href="https://fede65246.github.io/OSP/feed.xml"><link rel="alternate" type="application/json" href="https://fede65246.github.io/OSP/feed.json"><meta property="og:title" content="Manifesto"><meta property="og:site_name" content="Officina Saperi Potenziali"><meta property="og:description" content="In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine&hellip;"><meta property="og:url" content="https://fede65246.github.io/OSP//manifesto/"><meta property="og:type" content="article"><link rel="preload" href="https://fede65246.github.io/OSP/assets/dynamic/fonts/jetbrainsmono/jetbrainsmono.woff2" as="font" type="font/woff2" crossorigin><link rel="preload" href="https://fede65246.github.io/OSP/assets/dynamic/fonts/jetbrainsmono/jetbrainsmono-italic.woff2" as="font" type="font/woff2" crossorigin><link rel="stylesheet" href="https://fede65246.github.io/OSP/assets/css/style.css?v=608cf9d1e085b9f3ddd9cf763ea99d44"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://fede65246.github.io/OSP/manifesto/"},"headline":"Manifesto","datePublished":"2024-11-11T18:21","dateModified":"2024-11-11T19:54","description":"In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine&hellip;","author":{"@type":"Person","name":"Federico Vidoli","url":"https://fede65246.github.io/OSP/authors/federico-vidoli/"},"publisher":{"@type":"Organization","name":"Federico Vidoli"}}</script><noscript><style>img[loading] {
                    opacity: 1;
                }</style></noscript></head><body class="post-template"><header class="top js-header"><a class="logo" href="https://fede65246.github.io/OSP/">Officina Saperi Potenziali</a><div class="search"><div class="search__overlay js-search-overlay"><div class="wrapper search__overlay-inner"><form action="https://fede65246.github.io/OSP/search.html" class="search__form"><input class="search__input" type="search" name="q" placeholder="cosa stai cercando?" aria-label="cosa stai cercando?" autofocus required> <button type="submit" class="search__button"><span>Cerca</span></button></form></div></div><button class="search__btn btn--icon js-search-btn" aria-label="Search"><svg height="18" width="18" role="presentation" focusable="false"><use xlink:href="https://fede65246.github.io/OSP/assets/svg/svg-map.svg#search"/></svg></button></div></header><main class="post"><article class="content"><div class="hero hero--noimage"><header class="hero__content"><div class="wrapper"><h1>Manifesto</h1></div></header></div><div class="entry-wrapper content__entry"><p>In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine a se stesso, e dove l’unica cosa che si possa guadagnare sia la conoscenza. In un mondo in cui il Sapere è capitalizzato e consumato acriticamente, in cui esso viene presentato come un bene di scarsa qualità e perciò venduto a poco prezzo tra informazioni infondate e inutili, noi ci riprendiamo la libertà di renderlo gratuito e di ripristinare la dignità che gli spetta in quanto fuoco motore dell’essere umano, di essere scettici, critici e minuziosi. In un mondo in cui una persona viene ritenuta degna di imparare solo se già sa, noi rivendichiamo il nostro diritto di non sapere, di non capire e di esitare; di esplorare un campo nel quale non si eccelle solo per il gusto di farlo, di abbattere le barriere che ci precludono lo studio di tutto ciò che non conosciamo ancora o che ci risulta ostico. In un mondo che lavora incessantemente per tenerci separati e per alimentare una competizione basata su false ricompense, e nel quale l’eccellenza viene premiata a scapito di chi viene lasciato indietro noi vogliamo stringerci ancora gli uni agli altri ed essere fieri di condividere ciò che sappiamo e ciò in cui crediamo, di imparare avidamente da chi sa e di insegnare pazientemente a chi non sa, senza vergogna e senza giudizio, ma con la gioia di chi dona e riceve un qualcosa di incommensurabile. In un mondo dove l’individualità, la pigrizia, l’astio e la banalità dilagano e si diffondono come una piaga, corrodendo i pilastri della memoria e glorificando l’ignoranza, noi saremo la roccaforte del dubbio, dell’impegno, della fratellanza e della conoscenza.</p><p>#1 - IN DIFESA DEL DUBBIO Viviamo in un’epoca in cui l’informazione corre veloce, tendendo mostruosamente e inesorabilmente alla semplificazione. Immersi in questa continua e travolgente corrente, si è costretti a intervenire nel dialogo e nel dibattito, incitati da interlocutori impazienti che pretendono da noi opinioni rapide e semplici. Coloro che ci interrogano così avidamente nuotano veloci in questo flusso e non hanno tempo per la nostra esitazione. Noi stessi, autori di questo manifesto, siamo ugualmente partecipi in questa folle foga. Noi stessi corriamo empi e interroghiamo il prossimo pretendendo un riscontro istantaneo, non accettando l’incertezza come possibile risposta.</p><p>Coscienti di ciò, sentiamo una stringente necessità di prendere fiato. Abbiamo bisogno di emergere, per quanto possa essere faticoso e stancante, da questo traffico di informazioni immediate, di voci sfumate, di opinioni strappate, per accorgerci che quello in cui eravamo immersi, altro non è che un insensato mare in burrasca. Un mare così vasto e confuso da lasciare senza parole, la cui descrizione ci è necessaria, eppure impossibile. Nel momento in cui siamo sospesi sopra questa distesa immensa e inconoscibile, riconosciamo necessariamente il Dubbio come sacro, inviolabile. Emergendo, ci si accorge che il Dubbio, l’incertezza e l’ignoto sono tanto concreti quanto la sicurezza, la certezza e il conosciuto, e che, solo uscendo dalla corrente dell’immediatezza, abbracciando quindi l’ombra e il mistero, è possibile osservare limpidamente il bellissimo caos di cui è composta la Realtà. Solo in questo modo è possibile tentare di descriverla e ogni sforzo da parte dell’uomo di sfiorare e di apprendere, questo mare, questo Assoluto, questo Tutto è indiscriminatamente Sapere.</p><p>#2 - SUL CONCETTO DI SAPERE</p><p>Il Sapere è la componente fondamentale di ogni espressione umana, sia esso fine a sé stesso o declinato in qualunque sua applicazione. Non può esistere azione, idea, processo o innovazione che non abbia avuto origine nell’esercizio del pensiero, che permette di esplorare nuove vie, rielaborare concetti e produrre idee originali. Ma come si può pensare se non si hanno delle conoscenze a cui attingere? Il Sapere è quindi il fondamento del pensiero.</p><p>Il Sapere non deve essere al servizio di niente e di nessuno. Abbiamo il diritto e il dovere di ribellarci alla dittatura dell’utile e liberarci dalle costrizioni della società. Non ci accontenteremo del “Sapere” apparente e banale che sembra tanto soddisfare la gente. Non può essere Sapere quello facile, istantaneo e falsamente concludente; quello propugnato più o meno volontariamente dai mezzi di informazione di massa, quello che interessa superficialmente dando però l’impressione di rivelare una verità e di portare avanti una riflessione. Non può essere Sapere quello che invece di accrescere le capacità potenziali della nostra mente, ci illude di poterci differenziare, quando è il primo a inibire la nostra capacità critica. Le informazioni, le considerazioni, i dibattiti, che dovrebbero darci l’opportunità di emanciparci dalla dipendenza intellettuale, sono invece i primi a catturarci e costringerci in una cella di ignoranza, con la convinzione di sapere qualcosa e di essere in grado di pensare autonomamente. Questa, che può sembrare un’inutile invettiva che difende la nullafacenza e l’improduttività, è in realtà un appello a chiunque si riconosca in queste parole, e abbia compreso di essere stato rinchiuso in una gabbia di non-sapere a causa della sua genuina curiosità, che è stata strumentalizzata ed usata contro di ləi. Ebbene, un sapere veloce, indolore, banale, superficiale, rassicurante, non è Sapere.</p><p>Il Sapere è lento, perché frutto di un processo approfondito e costellato di continui dubbi e risposte; faticoso, perché si tratta di imparare, di andare oltre a ciò con cui facilmente abbiamo a che fare; originale e profondo, perché non ci dobbiamo fermare alle mere apparenze; infine, il Sapere, l’avvicinamento alla verità è spiazzante, mette in crisi tutto quello che precedentemente si credeva vero, costringe a fare i conti con ciò che è realmente stato, è e sarà: l’essere stesso di tutto. Il Sapere è nobile, puro, “inutile”. Non deve sottomettersi a nessun utilizzo che lo avvilisca. È solamente accudendolo, apprezzandolo e perseguendolo che possiamo avvicinarci e tentare, rispettosamente, di carpirlo, per avere il diritto, infine, di elaborarlo e dare il via al processo creativo e produttivo di idee e concetti.</p><p>Si tratta di abbandonare la calda sabbia su cui stiamo riposando prima che inizi a bruciare, per tuffarci nel freddo e profondissimo oceano, che è lì davanti a noi, scintillante di speranze e oscuro di mistero, con la garanzia di ammirare, sfiorare o addirittura entrare nel magico regno sottomarino che ci attende e verso il quale dobbiamo solo avere il coraggio di nuotare.</p><p>L’essere umano si evolve e cerca di ottenere per sé condizioni di vita sempre migliori. Ma non è forse il Sapere ciò di cui abbiamo bisogno per migliorare le nostre condizioni? Non è il Sapere ciò a cui la nostra intrinseca curiosità ci spinge? E se la natura ci ha dotato di questa meravigliosa dote, perché non ascoltarla?</p><p>Abbracciamo la curiosità, lasciamoci guidare e intraprendiamo la grande avventura dell’apprendimento.</p><p>Abbiamo effettivamente bisogno di Sapere.</p><p>In nome di questa necessità di ricerca, di esplorazione, di scambio di idee e di conoscenze nasce l’Officina Saperi Potenziali.</p><p>#3 - UNO SPETTRO SI AGGIRA PER LA SCUOLA: LO SPETTRO DELL’OFFICINA!</p><p>L’Officina Saperi Potenziali (OSP) è una piattaforma che sovrasta il mare della Realtà. Uno spazio aperto che offre a chiunque la possibilità di partecipare alla costruzione di un Sapere che sia: libero e autonomo, ovvero che sia sciolto da qualsiasi vincolo ideologico (prescindendo qualsivoglia schematismo preposto) e scolastico (indipendente quindi dai programmi ministeriali); universale e assoluto, ovvero che non si concentri su pochi argomenti, ma che sia vario e che comprenda, per quanto possibile, il maggior numero di conoscenze dai più svariati ambiti, in quanto l’Officina tenta di dare uno sguardo sulla totalità della Realtà; accessibile, gratuito e senza scopo di lucro, ovvero che risulti comprensibile a tuttə, e, in nome della resistenza alla dittatura dell’utile, che sia uno scambio basato unicamente sull’amore per il Sapere il cui solo prezzo è l’apertura totale nei confronti dei principi sopra esposti.</p><p>L’Officina è uno spazio fermo nel tempo. Entrandovi, si esce dal flusso continuo dell’informazione martellante e si ha l’opportunità di tentare di osservare e ricercare la staticità di una conoscenza che, in quanto idealmente unica, è ferma anch’essa.</p><p>Al fine di perseguire queste conoscenze, l’Officina si configura come uno spazio tenuto ad ospitare lezioni esposte da relatori competenti, e dibattiti, intesi come scambi bilaterali di idee, volti in ogni caso all’ampliamento del Sapere senza il timore di poter cambiare idea, e non come mero litigio o come esercizio retorico e formale.</p><p>Il Sapere è il fuoco della forgia e i membri dell’Officina coloro che ne alimentano la fiamma. L’opera che portiamo avanti è nobile perché è un’opera di artigianato, curata nei minimi dettagli. Nulla è dato per scontato, e nulla è prefabbricato. Ripudiamo il dogmatismo, le ideologie e gli schematismi che ci vengono imposti e che ci si aspetta che vengano da noi passivamente accettati. Ogni tassello, ogni vite, ogni pezzo del nostro lavoro è scelto, conosciuto e amato. Nulla è casuale o dato per scontato.</p><p>L’Officina è un tempio, una biblioteca, un museo. Il Sapere fornitoci da coloro che ci hanno preceduto viene da noi recuperato, riesumato se serve, ammirato, studiato e preservato con cura. Il Sapere dell’Officina parte da chi lo ama, si sviluppa tramite chi lo ama e si realizza in chi lo ama.</p><p>#4 - PER CHI È PENSATA L’OFFICINA</p><p>Chiunque senta questa impellente necessità di conoscere il Tutto, di scambiare Sapere (come definito nei paragrafi precedenti) e di studiare la Realtà, troverà nell’Officina una seconda casa.</p><p>Chiunque riconosca l’oppressione dell’apparente necessità di una certezza ingannevole e accolga la sacralità del Dubbio sarà accolto a braccia aperte.</p><p>Chiunque si consideri unə studentə, da intendere come qualcuno che ricerca attivamente e con passione la conoscenza, senza limiti di età e di professione, sarà il benvenuto.</p><p>STUDENTə DI TUTTO IL MONDO, UNITEVI!</p></div><footer class="content__footer"><div class="entry-wrapper"></div><nav class="content__nav"><div class="wrapper"><div class="content__nav-inner"><div class="content__nav-prev"><a href="https://fede65246.github.io/OSP/teorema-di-goedel/" class="content__nav-link" rel="prev"><div><span>Previous</span> Teorema di Gödel</div></a></div></div></div></nav></footer></article><div class="content__comments"><div class="entry-wrapper"></div></div></main><footer class="footer footer--glued"><div class="wrapper"><div class="footer__copyright"><p>Powered by Coffe</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg width="20" height="20"><use xlink:href="https://fede65246.github.io/OSP/assets/svg/svg-map.svg#toparrow"/></svg></button></div></footer><script defer="defer" src="https://fede65246.github.io/OSP/assets/js/scripts.min.js?v=ffcbea6c02c8178d10092962b235a5b0"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 240,doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>