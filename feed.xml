<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>Officina Saperi Potenziali</title>
    <link href="https://fede65246.github.io/OSP/feed.xml" rel="self" />
    <link href="https://fede65246.github.io/OSP" />
    <updated>2024-11-11T19:54:42+01:00</updated>
    <author>
        <name>Federico Vidoli</name>
    </author>
    <id>https://fede65246.github.io/OSP</id>

    <entry>
        <title>Manifesto</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/manifesto/"/>
        <id>https://fede65246.github.io/OSP/manifesto/</id>

        <updated>2024-11-11T18:21:46+01:00</updated>
            <summary>
                <![CDATA[
                    In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine&hellip;
                ]]>
            </summary>
        <content type="html">
            <![CDATA[
                <p>In un mondo in cui il Sapere è diventato un mezzo per ottenere un profitto, noi ci riappropriamo della libertà di sfaciolare in un ambiente aperto e gratuito dove si possa perseguire il Sapere non perché utile, ma perché prezioso in quanto tale e fine a se stesso, e dove l’unica cosa che si possa guadagnare sia la conoscenza.
In un mondo in cui il Sapere è capitalizzato e consumato acriticamente, in cui esso viene presentato come un bene di scarsa qualità e perciò venduto a poco prezzo tra informazioni infondate e inutili, noi ci riprendiamo la libertà di renderlo gratuito e di ripristinare la dignità che gli spetta in quanto fuoco motore dell’essere umano, di essere scettici, critici e minuziosi.
In un mondo in cui una persona viene ritenuta degna di imparare solo se già sa, noi rivendichiamo il nostro diritto di non sapere, di non capire e di esitare; di esplorare un campo nel quale non si eccelle solo per il gusto di farlo, di abbattere le barriere che ci precludono lo studio di tutto ciò che non conosciamo ancora o che ci risulta ostico.
In un mondo che lavora incessantemente per tenerci separati e per alimentare una competizione basata su false ricompense, e nel quale l’eccellenza viene premiata a scapito di chi viene lasciato indietro noi vogliamo stringerci ancora gli uni agli altri ed essere fieri di condividere ciò che sappiamo e ciò in cui crediamo, di imparare avidamente da chi sa e di insegnare pazientemente a chi non sa, senza vergogna e senza giudizio, ma con la gioia di chi dona e riceve un qualcosa di  incommensurabile.
In un mondo dove l’individualità, la pigrizia, l’astio e la banalità dilagano e si diffondono come una piaga, corrodendo i pilastri della memoria e glorificando l’ignoranza, noi saremo la roccaforte del dubbio, dell’impegno, della fratellanza e della conoscenza.</p><p>#1 - IN DIFESA DEL DUBBIO
Viviamo in un’epoca in cui l’informazione corre veloce, tendendo mostruosamente e inesorabilmente alla semplificazione. Immersi in questa continua e travolgente corrente, si è  costretti a intervenire nel dialogo e nel dibattito, incitati da interlocutori impazienti che pretendono da noi opinioni rapide e semplici. Coloro che ci interrogano così avidamente nuotano veloci in questo flusso e non hanno tempo per la nostra esitazione. Noi stessi, autori di questo manifesto, siamo ugualmente partecipi in questa folle foga. Noi stessi corriamo empi e interroghiamo il prossimo pretendendo un riscontro istantaneo, non accettando l’incertezza come possibile risposta.</p><p>Coscienti di ciò, sentiamo una stringente necessità di prendere fiato. Abbiamo bisogno di emergere, per quanto possa essere faticoso e stancante, da questo traffico di informazioni immediate, di voci sfumate, di opinioni strappate, per accorgerci che quello in cui eravamo immersi, altro non è che un insensato mare in burrasca. Un mare così vasto e confuso da lasciare senza parole, la cui descrizione ci è necessaria, eppure impossibile. Nel momento in cui siamo sospesi sopra questa distesa immensa e inconoscibile, riconosciamo necessariamente il Dubbio come sacro, inviolabile. Emergendo, ci si accorge che il Dubbio, l’incertezza e l’ignoto sono tanto concreti quanto la sicurezza, la certezza e il conosciuto, e che, solo uscendo dalla corrente dell’immediatezza, abbracciando quindi l’ombra e il mistero, è possibile osservare limpidamente il bellissimo caos di cui è composta la Realtà. Solo in questo modo è possibile tentare di descriverla e ogni sforzo da parte dell’uomo di sfiorare e di apprendere, questo mare, questo Assoluto, questo Tutto è indiscriminatamente Sapere.</p><p>#2 - SUL CONCETTO DI SAPERE</p><p>Il Sapere è la componente fondamentale di ogni espressione umana, sia esso fine a sé stesso o declinato in qualunque sua applicazione. Non può esistere azione, idea, processo o innovazione che non abbia avuto origine nell’esercizio del pensiero, che permette di esplorare nuove vie, rielaborare concetti e produrre idee originali. Ma come si può pensare se non si hanno delle conoscenze a cui attingere? Il Sapere è quindi il fondamento del pensiero.</p><p>Il Sapere non deve essere al servizio di niente e di nessuno. Abbiamo il diritto e il dovere di ribellarci alla dittatura dell’utile e liberarci dalle costrizioni della società. Non ci accontenteremo del “Sapere” apparente e banale che sembra tanto soddisfare la gente. Non può essere Sapere quello facile, istantaneo e falsamente concludente; quello propugnato più o meno volontariamente dai mezzi di informazione di massa, quello che interessa superficialmente dando però l’impressione di rivelare una verità e di portare avanti una riflessione. Non può essere Sapere quello che invece di accrescere le capacità potenziali della nostra mente, ci illude di poterci differenziare, quando è il primo a inibire la nostra capacità critica. Le informazioni, le considerazioni, i dibattiti, che dovrebbero darci l’opportunità di emanciparci dalla dipendenza intellettuale, sono invece i primi a catturarci e costringerci in una cella di ignoranza, con la convinzione di sapere qualcosa e di essere in grado di pensare autonomamente. Questa, che può sembrare un’inutile invettiva che difende la nullafacenza e l’improduttività, è in realtà un appello a chiunque si riconosca in queste parole, e abbia compreso di essere stato rinchiuso in una gabbia di non-sapere a causa della sua genuina curiosità, che è stata strumentalizzata ed usata contro di ləi. Ebbene, un sapere veloce, indolore, banale, superficiale, rassicurante, non è Sapere.</p><p>Il Sapere è lento, perché frutto di un processo approfondito  e costellato di continui dubbi e risposte; faticoso, perché si tratta di imparare, di andare oltre a ciò con cui facilmente abbiamo a che fare; originale e profondo, perché non ci dobbiamo fermare alle mere apparenze; infine, il Sapere, l’avvicinamento alla verità  è spiazzante, mette in crisi tutto quello che precedentemente si credeva vero, costringe a fare i conti con ciò che è realmente stato, è e sarà: l’essere stesso di tutto.
Il Sapere è nobile, puro, “inutile”. Non deve sottomettersi a nessun utilizzo che lo avvilisca. È solamente accudendolo, apprezzandolo e perseguendolo che possiamo avvicinarci e tentare, rispettosamente, di carpirlo, per avere il diritto, infine, di elaborarlo e dare il via al processo creativo e produttivo di idee e concetti.</p><p>Si tratta di abbandonare la calda sabbia su cui stiamo riposando prima che inizi a bruciare, per tuffarci nel freddo e profondissimo oceano, che è lì davanti a noi, scintillante di speranze e oscuro di mistero, con la garanzia di ammirare, sfiorare o addirittura entrare nel magico regno sottomarino che ci attende e verso il quale dobbiamo solo avere il coraggio di nuotare.</p><p>L’essere umano si evolve e cerca di ottenere per sé condizioni di vita sempre migliori. Ma non è forse il Sapere ciò di cui abbiamo bisogno per migliorare le nostre condizioni?  Non è il Sapere ciò a cui la nostra intrinseca curiosità ci spinge? E se la natura ci ha dotato di questa meravigliosa dote, perché non ascoltarla?</p><p>Abbracciamo la curiosità, lasciamoci guidare e intraprendiamo la grande avventura dell’apprendimento.</p><p>Abbiamo effettivamente bisogno di Sapere.</p><p>In nome di questa necessità di ricerca, di esplorazione, di scambio di idee e di conoscenze nasce l’Officina Saperi Potenziali.</p><p>#3 - UNO SPETTRO SI AGGIRA PER LA SCUOLA: LO SPETTRO DELL’OFFICINA!</p><p>L’Officina Saperi Potenziali (OSP) è una piattaforma che sovrasta il mare della Realtà. Uno spazio aperto che offre a chiunque la possibilità di partecipare alla costruzione di un Sapere che sia: 
libero e autonomo, ovvero che sia sciolto da qualsiasi vincolo ideologico (prescindendo qualsivoglia schematismo preposto) e scolastico (indipendente quindi dai programmi ministeriali);
universale e assoluto, ovvero che non si concentri su pochi argomenti, ma che sia vario e che comprenda, per quanto possibile, il maggior numero di conoscenze dai più svariati ambiti, in quanto l’Officina tenta di dare uno sguardo sulla totalità della Realtà;
accessibile, gratuito e senza scopo di lucro, ovvero che risulti comprensibile a tuttə, e, in nome della resistenza alla dittatura dell’utile, che sia uno scambio basato unicamente sull’amore per il Sapere il cui solo prezzo è l’apertura totale nei confronti dei principi sopra esposti.</p><p>L’Officina è uno spazio fermo nel tempo. Entrandovi, si esce dal flusso continuo dell’informazione martellante e si ha l’opportunità di tentare di osservare e ricercare la staticità di una conoscenza che, in quanto idealmente unica, è ferma anch’essa.</p><p>Al fine di perseguire queste conoscenze, l’Officina si configura come uno spazio tenuto ad ospitare lezioni esposte da relatori competenti, e dibattiti, intesi come scambi bilaterali di idee, volti in ogni caso all’ampliamento del Sapere senza il timore di poter cambiare idea, e non come mero litigio o come esercizio retorico e formale.</p><p>Il Sapere è il fuoco della forgia e i membri dell’Officina coloro che ne alimentano la fiamma. L’opera che portiamo avanti è nobile perché è un’opera di artigianato, curata nei minimi dettagli. Nulla è dato per scontato, e nulla è prefabbricato. Ripudiamo il dogmatismo, le ideologie e gli schematismi che ci vengono imposti e che ci si aspetta che vengano da noi passivamente accettati. Ogni tassello, ogni vite, ogni pezzo del nostro lavoro è scelto, conosciuto e amato. Nulla è casuale o dato per scontato.</p><p>L’Officina è un tempio, una biblioteca, un museo. Il Sapere fornitoci da coloro che ci hanno preceduto viene da noi recuperato, riesumato se serve, ammirato, studiato e preservato con cura. Il Sapere dell’Officina parte da chi lo ama, si sviluppa tramite chi lo ama e si realizza in chi lo ama.</p><p>#4 - PER CHI È PENSATA L’OFFICINA</p><p>Chiunque senta questa impellente necessità di conoscere il Tutto, di scambiare Sapere (come definito nei paragrafi precedenti) e di studiare la Realtà, troverà nell’Officina una seconda casa.</p><p>Chiunque riconosca l’oppressione dell’apparente necessità di una certezza ingannevole e accolga la sacralità del Dubbio sarà accolto a braccia aperte.</p><p>Chiunque si consideri unə studentə, da intendere come qualcuno che ricerca attivamente e con passione la conoscenza, senza limiti di età e di professione, sarà il benvenuto.</p><p>STUDENTə DI TUTTO IL MONDO, UNITEVI!</p>
            ]]>
        </content>
    </entry>
    <entry>
        <title>Teorema di Gödel</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/teorema-di-goedel/"/>
        <id>https://fede65246.github.io/OSP/teorema-di-goedel/</id>

        <updated>2024-11-07T16:27:41+01:00</updated>
            <summary>
                <![CDATA[
                    Una lezione sui tanto citati (spesso con poca cognizione di causa) Teoremi di Incompletezza di Gödel. La prima parte è stata dedicata alla contestualizzazione nel periodo storico, alla ricezione da parte del pubblico di logici, matematici e filosofi, per comprendere come mai il grande sogno&hellip;
                ]]>
            </summary>
        <content type="html">
            <![CDATA[
                <p>Una lezione sui tanto citati (spesso con poca cognizione di causa) Teoremi di Incompletezza di Gödel. La prima parte è stata dedicata alla contestualizzazione nel periodo storico, alla ricezione da parte del pubblico di logici, matematici e filosofi, per comprendere come mai il grande sogno del programma di Hilbert sia stato infranto. Nella seconda parte abbiamo ripercorso le tappe fondamentali delle due dimostrazioni, seguendo la scaletta dell’esposizione divulgativa di Nagel e Newmann, per costruire, infine, la famosa proposizione, espressa completamente in linguaggio aritmetico, che affermi “io non sono dimostrabile”.</p>
            ]]>
        </content>
    </entry>
    <entry>
        <title>Teoria di Galois</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/teoria-di-galois/"/>
        <id>https://fede65246.github.io/OSP/teoria-di-galois/</id>

        <updated>2024-11-07T16:27:09+01:00</updated>
            <summary>
                <![CDATA[
                    Perché non esiste una formula risolutiva per le equazioni di quinto grado? L’intera mattinata. Pausa pranzo. La ripresa nel pomeriggio. Una giornata dedicata alla spiegazione, da parte del professore Niccolò Argentieri, della teoria di Galois. Sviluppata dal giovanissimo e geniale matematico francese, che, trascorsa una&hellip;
                ]]>
            </summary>
        <content type="html">
            <![CDATA[
                <p>Perché non esiste una formula risolutiva per le equazioni di quinto grado? L’intera mattinata. Pausa pranzo. La ripresa nel pomeriggio. Una giornata dedicata alla spiegazione, da parte del professore Niccolò Argentieri, della teoria di Galois. Sviluppata dal giovanissimo e geniale matematico francese, che, trascorsa una notte a formalizzarla e ordinarla, sarà ucciso in duello la mattina successiva. Galois riuscì a stabilire una connessione tra la Teoria dei Gruppi e quella delle Equazioni, definendo delle proprietà di risolubilità delle equazioni.</p>
            ]]>
        </content>
    </entry>
    <entry>
        <title>Superfici di Riemann</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/superfici-di-riemann/"/>
        <id>https://fede65246.github.io/OSP/superfici-di-riemann/</id>

        <updated>2024-11-07T16:26:57+01:00</updated>
            <summary>
                <![CDATA[
                    Dopo un incontro preparatorio, volto a consegnarci gli strumenti necessari per affrontare la lezione successiva, il professor Enrico Arbarello, tra i massimi esperti del settore a livello mondiale, ci ha parlato della grande idea del matematico tedesco Bernhard Riemann che, tra le conseguenze più importanti,&hellip;
                ]]>
            </summary>
        <content type="html">
            <![CDATA[
                <p>Dopo un incontro preparatorio, volto a consegnarci gli strumenti necessari per affrontare la lezione successiva, il professor Enrico Arbarello, tra i massimi esperti del settore a livello mondiale, ci ha parlato della grande idea del matematico tedesco Bernhard Riemann che, tra le conseguenze più importanti, vede la possibilità di rendere invertibili funzioni complesse fondamentali. Tra numeri complessi e ciambelle allo spiedo (altresì note come tori ruotati intorno al proprio asse), un’affascinante lezione</p>
            ]]>
        </content>
    </entry>
    <entry>
        <title>Energia Nucleare: Rischio o Risorsa?</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/energia-nucleare-rischio-o-risosrsa/"/>
        <id>https://fede65246.github.io/OSP/energia-nucleare-rischio-o-risosrsa/</id>

        <updated>2024-11-07T16:26:23+01:00</updated>
            <summary>
                <![CDATA[
                    Le false informazioni, purtroppo, costituiscono la maggior parte della coscienza comune sull’energia nucleare; in quest’incontro i nostri relatori miravano a delineare la differenza tra nucleare militare e civile, e a sfatare, per quanto possibile, i luoghi comuni riguardanti quest’ultimo, dai possibili rischi al concetto di&hellip;
                ]]>
            </summary>
        <content type="html">
            <![CDATA[
                <p>Le false informazioni, purtroppo, costituiscono la maggior parte della coscienza comune sull’energia nucleare; in quest’incontro i nostri relatori miravano a delineare la differenza tra nucleare militare e civile, e a sfatare, per quanto possibile, i luoghi comuni riguardanti quest’ultimo, dai possibili rischi al concetto di radioattività. A partire dal processo di divisione di un atomo, e attraverso l’analisi da diverse fonti delle conseguenze dei disastri nucleari e il confronto con le statistiche delle energie rinnovabili, se ne sono analizzati i vantaggi e gli svantaggi, il tutto con un tocco di autoironia nell’esposizione, e con la possibilità di confrontarci nell’acceso dibattito che ha seguito l’intervento.</p>
            ]]>
        </content>
    </entry>
    <entry>
        <title>Intelligenza Artificiale e lo Spirito del Capitalismo</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/intelligenza-artificiale/"/>
        <id>https://fede65246.github.io/OSP/intelligenza-artificiale/</id>

        <updated>2024-11-07T16:25:26+01:00</updated>
            <summary>
                <![CDATA[
                    In Un incontro abbiamo visto la creazione e lo sviluppo delle A.I. a livello tecnico e la loro storia, in modo da intuire con cosa realmente abbiamo a che fare. In un secondo incontro invece ne abbiamo osservato gli aspetti etici e i rapporti con&hellip;
                ]]>
            </summary>
        <content type="html">
            <![CDATA[
                <p>In Un incontro abbiamo visto la creazione e lo sviluppo delle A.I. a livello tecnico e la loro storia, in modo da intuire con cosa realmente abbiamo a che fare. In un secondo incontro invece ne abbiamo osservato gli aspetti etici e i rapporti con il mondo: L’arte delle A.I. È veramente arte? Fin dove rischiamo di essere “sostituiti” nel lavoro? Si possono davvero definire intelligenti? A chi attribuire commenti sessisti, razzisti o che incitano violenza fatti dalle A.I.? Da tutto ciò sono usciti interessanti dibattiti che spaziavano in svariate aree della nostra cultura. Dall’informatica all’arte, dalla matematica alla psicologia, dall’etica alla filosofia, questo tema tocca profondamente la nostra storia ed il modo in cui ci percepiamo, e lega profondamente passato, presente e futuro.</p>
            ]]>
        </content>
    </entry>
    <entry>
        <title>L&#x27;obbedienza non è più una virtù</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/lobbedienza-non-e-piu-una-virtu/"/>
        <id>https://fede65246.github.io/OSP/lobbedienza-non-e-piu-una-virtu/</id>

        <updated>2024-11-07T16:25:11+01:00</updated>
            <summary>
                <![CDATA[
                    Come prima officina dell’anno, abbiamo deciso di parlare di scuola. Attraverso una lezione di Vanessa Roghi, storica della scuola, abbiamo analizzato il rapporto dei giovani con la scuola e l’autorità nel corso del secolo scorso, soffermandoci principalmente sulla storia di Don Lorenzo Milani, prete divenuto&hellip;
                ]]>
            </summary>
        <content type="html">
            <![CDATA[
                <p>Come prima officina dell’anno, abbiamo deciso di parlare di scuola. Attraverso una lezione di Vanessa Roghi, storica della scuola, abbiamo analizzato il rapporto dei giovani con la scuola e l’autorità nel corso del secolo scorso, soffermandoci principalmente sulla storia di Don Lorenzo Milani, prete divenuto insegnante, che fondò dal nulla e nel nulla una scuola per i ragazzi più poveri. Abbiamo letto un estratto della sua celebre “Lettera ad una professoressa”, nella quale Milani critica e commenta il modello di scuola italiano dell’epoca. Al centenario dalla sua nascita, abbiamo visto come egli fu una delle figure chiave di una società che stava iniziando a mutare dopo la seconda guerra mondiale. Da questa lezione è sorto un dibattito, dove ci siamo posti molte domande. Il modello di scuola odierno è abbastanza efficace per formare cittadini competenti? Aiuta a ridurre le disuguaglianze, o le acuisce? C’è ancora qualcosa da migliorare? E se sì, che cosa?</p>
            ]]>
        </content>
    </entry>
    <entry>
        <title>La vita in Ucraina in tempi di guerra</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/la-vita-in-ucraina-in-tempi-di-guerra/"/>
        <id>https://fede65246.github.io/OSP/la-vita-in-ucraina-in-tempi-di-guerra/</id>

        <updated>2024-11-07T16:24:55+01:00</updated>
            <summary>
                <![CDATA[
                    Partendo da un’inquadratura geopolitica della guerra e passando poi a narrare la sua esperienza, Mykhaylo Vovchyk, cittadino ucraino che vive tra Italia e Ucraina, ci porta a riflettere su un tema che nel corso dei mesi è stato sempre più trascurato, quello dell’invasione russa dell’Ucraina.
                ]]>
            </summary>
        <content type="html">
            <![CDATA[
                <p>Partendo da un’inquadratura geopolitica della guerra e passando poi a narrare la sua esperienza, Mykhaylo Vovchyk, cittadino ucraino che vive tra Italia e Ucraina, ci porta a riflettere su un tema che nel corso dei mesi è stato sempre più trascurato, quello dell’invasione russa dell’Ucraina. Attraverso riferimenti storici, culturali e politici, ci siamo immedesimati per la prima volta nella mentalità del popolo ucraino, nel loro rapporto con tutto ciò che è russo prima del 2014, dopo il 2014, e dopo il 2022, date cruciali per l’Ucraina. Senza sorvolare su aspetti scomodi, come per esempio quello della politica interna, abbiamo allargato i nostri orizzonti e compreso la grandezza di questa invasione, e abbiamo visto come la vita di un paese invaso continui, nonostante tutto.</p>
            ]]>
        </content>
    </entry>
    <entry>
        <title>Marcel Proust</title>
        <author>
            <name>Federico Vidoli</name>
        </author>
        <link href="https://fede65246.github.io/OSP/marcel-proust/"/>
        <id>https://fede65246.github.io/OSP/marcel-proust/</id>

        <updated>2024-11-07T16:22:45+01:00</updated>
            <summary>
                <![CDATA[
                    Marcel Proust (1871-1922). Personaggio ambiguo: da un lato borghese si comporta come un Dandy, dall’altro letterato vive isolato nella sofferenza, in una lontana Parigi dove lo snobismo sia aristocratico che letterario lo segnarono profondamente. In seguito alla lettura della sua maggiore opera “Alla ricerca di&hellip;
                ]]>
            </summary>
        <content type="html">
            <![CDATA[
                <div dir="auto">Marcel Proust (1871-1922). Personaggio ambiguo: da un lato borghese si comporta come un Dandy, dall’altro letterato vive isolato nella sofferenza, in una lontana Parigi dove lo snobismo sia aristocratico che letterario lo segnarono profondamente. </div>
<div dir="auto">In seguito alla lettura della sua maggiore opera “Alla ricerca di un tempo perduto” (romanzo forse più importante del 900), il professore Giacomo Ferrara ci presenta La visione dell’arte del vivere secondo Proust. Indaghiamo quindi il legame profondo tra arte, interiorità e sofferenza(e la loro pericolosità), e poi tra letteratura, tempo e memoria (l’effetto interiore delle celebri madeleine). <span style="color: var(--text-primary-color); font-family: var(--editor-font-family); font-size: inherit; font-weight: var(--font-weight-normal);">Inoltre, servendoci anche di “il ragazzo e l’airone” di Miyazaki, l’inconscio di Freud, la “chiacchiera” di Heidegger, similitudini con Kafka, vengono analizzati: La critica di Proust sull’inscindibilità tra opera d’arte e la vita dell’artista, e la loro relazione; la natura del lavoro letterario e dell’io più profondo; Lo snobismo e la ricerca del nuovo e del complesso come modo per distinguersi oppure come sincera passione.</span>
<div dir="auto">In questo modo, attraverso la figura del Proust letterato, uomo depresso ma profondo, che al suo tempo non valeva niente, abbiamo potuto analizzare il nostro di tempo, soffermandoci sul ruolo della letteratura per le nostre vite.</div>
</div>
            ]]>
        </content>
    </entry>
</feed>
